Tämä viikko eteni suunnitelmien mukaisesti. Sain kirjoitettua jonkin verran koodia ja luotua projektille runkorakenteen. Näihin kului kuitenkin vain pari tuntia, sillä suurimman osan ajasta käytin algoritmien tutkimiseen ja kertasin erilaisia tietorakenteita, jotta algoritmit toimisivat mahdollisimman tehokkaasti. Tässä työssä Tietorakenteet ja algoritmit -kurssin materiaalit olivat erityisen hyödyllisiä. Lisäksi katsoin videoita ja luin aiheeseen liittyviä artikkeleita eri lähteistä internetistä (lisään hyödyllisimmät lähteisiin myöhemmin).

Ensi viikolla tavoitteeni on keskittyä enemmän projektin tekniseen osaan, kirjoittaa molemmat algoritmit valmiiksi ja laatia niille yksikkötestit.
